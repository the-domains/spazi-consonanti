---
datePublished: '2016-08-18T10:19:51.619Z'
sourcePath: _posts/2016-08-18-about.md
author: []
via: {}
dateModified: '2016-08-18T10:19:51.123Z'
title: About
publisher: {}
description: >-
  Spazi Consonanti è un gruppo di architetti che lavora con il patrimonio
  storico.La loro ricerca per una nuova coralità artistica ha avuto inizio
  nell’Italia Minore dove hanno dato vita a una nuova forma di esperienza
  poetica del patrimonio. Il patrimonio è un valore condiviso dalla comunità che
  lo conserva e da quella, sempre più vasta, che desidera conoscerlo: oggi
  unisce gli uomini di fronte alla sfida contemporanea di costruire una nuova
  comunità onnicomprensiva. Lo spazio del patrimonio è dunque spazio di
  conservazione e di esibizione, ma anche di riconoscimento di una nuova
  appartenenza che architettura e arti sentono il bisogno di celebrare
  all’unisono.
hasPage: true
starred: false
url: about/index.html
_type: Blurb

---
![](https://imgflo.herokuapp.com/graph/vahj1ThiexotieMo/f1edd296f667666d06dd09e43e1197d6/croprotate.jpg?cropheight=3314&cropwidth=2842&degrees=0&input=https%3A%2F%2Fthe-grid-user-content.s3-us-west-2.amazonaws.com%2Ff72b08f8-ee96-4782-9018-2273de9ff392.jpg&x=0&y=0)

# About

Spazi Consonanti è un gruppo di architetti che lavora con il patrimonio storico.  
La loro ricerca per una nuova coralità artistica ha avuto inizio nell'Italia Minore dove hanno dato vita a una nuova forma di esperienza poetica del patrimonio. Il patrimonio è un valore condiviso dalla comunità che lo conserva e da quella, sempre più vasta, che desidera conoscerlo: oggi unisce gli uomini di fronte alla sfida contemporanea di costruire una nuova comunità onnicomprensiva. Lo spazio del patrimonio è dunque spazio di conservazione e di esibizione, ma anche di riconoscimento di una nuova appartenenza che architettura e arti sentono il bisogno di celebrare all'unisono.

La ricerca di Spazi Consonanti rivisita in una chiave contemporanea la tradizione secolare delle sacre rappresentazioni italiane e europee: trame epiche che rinascevano nei diversi scenari e nei diversi linguaggi artistici; così come le storie e i patrimoni nei musei. Riprende il filo di riflessioni e ricerche che affondano nella tradizione museografica italiana e nel dibattito europeo degli anni '50 e che una visione narcisistica dell'architettura e dell'arte non ha voluto o saputo raccogliere.  
I nuovi musei e le nuove mostre, nati grazie alla fusione delle diverse forze artistiche, si offrono al fruitore in forma di "prologhi spaziali", intrecci poetici tra patrimonio e linguaggi contemporanei; trasformano un rapporto nostalgico con il passato in un atto creativo che è insieme conservazione e distacco, identificazione e oltrepassamento.

La dimensione emotiva dell'esperienza cambia il legame tra fruitore e museo e lascia intravedere enormi potenzialità nelle professioni, nelle trame sociali, nelle imprevedibili opportunità che si possono generare.Oggi i tempi sembrano essere finalmente maturi perché un nuovo impulso creativo possa diffondersi, in Italia e in Europa, dalla varietà e ricchezza dei territori, dei patrimoni, delle tradizioni.

Fanno parte dello studio gli architetti: Giuseppe (detto Mao) Benedetti, Sveva Di Martino e Jacopo Benedetti. Hanno collaborato, o collaborano continuativamente con lo studio: l'architetto Vania Gianese e gli artisti Gianandrea Gazzola e Stefano Scialotti . I progetti hanno coinvolto, a vario titolo - gli artisti: Alik Cavaliere, Ennio De Concini, Guido Fiorato, Maria Lai, Emanuele Luzzati, Hidetoshi Nagasawa, Ille Strazza; i laboratori artistici di: Santuzza Calì, Bruno Cereseto, Sandro Coccia, Andrea Corbetta, Flavio Costantini, Gianfranco Lucchino , Marcello Mannuzza, Roberto Oppy De Bernardo, Giorgio Panni, Leonardo Pecoraro, Roberto Rebaudengo, Gabriella Saladino, Elio Sanzogni, Daniele Sulevich, Mario Torre; i musicisti: Sandra Canzonetti, Roberto Dani, Sergio Fedele, Salvatore Maiore, Davide Monacchi, Maria Vicentini, Vocalisti da "Le Istituzioni Harmonicae", Paola Zannoni; gli attori: Sergio Basile, Fabio Bussotti, Walter Maestosi, Giovanna Mori; i fotografi, direttori della fotografia e di installazioni multimediali: Walter Balducci, Giorgio Dettori, Francesco Mari, Franco Vergine; i fonici: Stefano Castagna, Christian Codenotti, Studi Malleus; i montatori video: Mario Chavarria, David Calzado; i programmatori: Gianfranco Arquà, Eva Pietrosi e Claudio Rufa per Aracnet; Marco De Nicola, Emanuele Pescatori; i laboratori di restauro: Alchimia, Leonardo, Francesca Matera; i tecnici: ing. Giuliano Mezzadri, ing. Giovanni Cangi, arch. Marco Grimaldi, ing. arch. Valeria Virgili; ing. Bruno Mancini.