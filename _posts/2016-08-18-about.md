---
description: >-
  Spazi Consonanti è un gruppo di architetti che lavora con il patrimonio
  storico. La loro ricerca per una nuova coralità artistica ha avuto inizio
  nell’Italia Minore dove hanno dato vita a una nuova forma di esperienza
  poetica del patrimonio. Il patrimonio è un valore condiviso dalla comunità che
  lo conserva e da quella, sempre più vasta, che desidera conoscerlo: oggi
  unisce gli uomini di fronte alla sfida contemporanea di costruire una nuova
  comunità onnicomprensiva. Lo spazio del patrimonio è dunque spazio di
  conservazione e di esibizione, ma anche di riconoscimento di una nuova
  appartenenza che architettura e arti sentono il bisogno di celebrare
  all’unisono.
dateModified: '2016-08-18T10:01:30.433Z'
datePublished: '2016-08-18T10:01:37.904Z'
title: About
author: []
publisher: {}
via: {}
starred: false
sourcePath: _posts/2016-08-18-about.md
inFeed: true
hasPage: false
inNav: false
_type: MediaObject

---
# About

Spazi Consonanti è un gruppo di architetti che lavora con il patrimonio storico.  
La loro ricerca per una nuova coralità artistica ha avuto inizio nell'Italia Minore dove hanno dato vita a una nuova forma di esperienza poetica del patrimonio. Il patrimonio è un valore condiviso dalla comunità che lo conserva e da quella, sempre più vasta, che desidera conoscerlo: oggi unisce gli uomini di fronte alla sfida contemporanea di costruire una nuova comunità onnicomprensiva. Lo spazio del patrimonio è dunque spazio di conservazione e di esibizione, ma anche di riconoscimento di una nuova appartenenza che architettura e arti sentono il bisogno di celebrare all'unisono.

La ricerca di Spazi Consonanti rivisita in una chiave contemporanea la tradizione secolare delle sacre rappresentazioni italiane e europee: trame epiche che rinascevano nei diversi scenari e nei diversi linguaggi artistici; così come le storie e i patrimoni nei musei. Riprende il filo di riflessioni e ricerche che affondano nella tradizione museografica italiana e nel dibattito europeo degli anni '50 e che una visione narcisistica dell'architettura e dell'arte non ha voluto o saputo raccogliere.  
I nuovi musei e le nuove mostre, nati grazie alla fusione delle diverse forze artistiche, si offrono al fruitore in forma di "prologhi spaziali", intrecci poetici tra patrimonio e linguaggi contemporanei; trasformano un rapporto nostalgico con il passato in un atto creativo che è insieme conservazione e distacco, identificazione e oltrepassamento. 

La dimensione emotiva dell'esperienza cambia il legame tra fruitore e museo e lascia intravedere enormi potenzialità nelle professioni, nelle trame sociali, nelle imprevedibili opportunità che si possono generare.Oggi i tempi sembrano essere finalmente maturi perché un nuovo impulso creativo possa diffondersi, in Italia e in Europa, dalla varietà e ricchezza dei territori, dei patrimoni, delle tradizioni.