---
datePublished: '2016-08-18T11:07:29.757Z'
sourcePath: _posts/2016-05-23-museo-dellabbazia-di-farfa.md
author: []
via: {}
dateModified: '2016-08-18T11:07:29.054Z'
title: Museo dell’Abbazia di Farfa
publisher: {}
description: >-
  Una manica del convento è destinata ad accogliere i reperti che documentano la
  storia della nota Abbazia medievale. Una grande teca, in posizione centrale,
  ospita una trascrizione contemporanea, in dodici scene, del Chronicon Farfense
  di Gregorio da Catino: tredici laboratori artistici dal nord al sud d’Italia
  hanno lavorato alla sua realizzazione. Il fruitore si immerge in una
  narrazione nella quale i reperti archeologici non sono più un muto patrimonio
  ma connessione conoscitiva, principio di immaginazione.
starred: false
inFeed: true
hasPage: false
inNav: false
_type: MediaObject

---
# Museo dell'Abbazia di Farfa

Una manica del convento è destinata ad accogliere i reperti che documentano la storia della nota Abbazia medievale. Una grande teca, in posizione centrale, ospita una trascrizione contemporanea, in dodici scene, del Chronicon Farfense di Gregorio da Catino: tredici laboratori artistici dal nord al sud d'Italia hanno lavorato alla sua realizzazione. Il fruitore si immerge in una narrazione nella quale i reperti archeologici non sono più un muto patrimonio ma connessione conoscitiva, principio di immaginazione.
![](https://s3-us-west-2.amazonaws.com/the-grid-img/p/a2deda10208e077626c48558f6df3fe0aaf3f370.jpg)

Il progetto del Museo archeologico dell'Abbazia di Farfa, uno dei complessi monumentali più importanti - sotto il profilo storico-artistico -- dell'Italia centrale, è stato un esempio di incontro tra architettura e teatro.

Il Museo doveva occupare una manica del convento restaurato, esponendo un patrimonio altomedievale (V-XII sec.) di grandissimo valore, ma molto esiguo: pochi frammenti ceramici, vitrei, metallici, qualche elemento lapideo di grandi dimensioni e un preziosissimo cofanetto amalfitano in avorio del XII-XIII secolo.
![](https://the-grid-user-content.s3-us-west-2.amazonaws.com/c6eb1603-45a9-4e8f-98bc-dc6831b4a60f.jpg)
![](https://s3-us-west-2.amazonaws.com/the-grid-img/p/05025506423b82a1347d259be7ff90700585e3ca.jpg)
![](https://s3-us-west-2.amazonaws.com/the-grid-img/p/6de815db8a8a38319f3c410b7b0b66febe2825a1.jpg)

La prima scelta, architettonica, fu di occupare lo spazio della manica conventuale centralmente, per stabilire un rapporto moto intimo tra visitatore e patrimonio. A tale scopo fu realizzato un unico volume trasparente, con uno sviluppo di 24 metri, e larghezza di 70 centimetri, la cui altezza fu determinata in armonia con l'architettura antica, fermandosi all'imposta delle volte a crociera della copertura.
![](https://s3-us-west-2.amazonaws.com/the-grid-img/p/615e446e82495c21ddd5e782628d25f725266fb1.jpg)

Il volume conteneva anche tutti gli elementi impiantistici - che correvano sotto il volume - in un apposito vano senza disturbare l'architettura del complesso monumentale: la linea continua consentì, una volta allestito il museo, di procedere all'illuminazione puntuale del patrimonio e della scenografia, con apposite calibrature sui singoli elementi.
![](https://s3-us-west-2.amazonaws.com/the-grid-img/p/7e46223d94593c635cafbcd67cc008575e22bcc6.jpg)

L'ambiente della manica conventuale fu oscurato e le pareti furono rivestite di stoffa nera, con l'obiettivo di dare maggior risalto a ciò che la vetrina avrebbe esposto. Si scelse quindi di contestualizzare lo scarno patrimonio in un racconto, storico e immaginifico allo stesso tempo, della storia dell'Abbazia, sulla base del Chronicon Farfense scritto dal monaco Gregorio da Catino sul finire dell'XI secolo.
![](https://s3-us-west-2.amazonaws.com/the-grid-img/p/60f630ec177434d9afad03d8dc6802ccc4d1eceb.jpg)

Il lungo volume in vetro diventava così la traduzione di un grande libro dispiegato, un racconto costruito, come una scenografia, sui passi del visitatore.   
La necessità di tradurre e rappresentare l'antico testo ha motivato i progettisti a chiamare alla realizzazione dell'allestimento figure tutte provenienti dal mondo del teatro: Emanuele Luzzati (insieme al suo collaboratore Guido Fiorato), scenografo e illustratore di chiara fama, "Grande Ufficiale della Repubblica" nel 2001 per i suoi meriti artistici, Ennio De Concini, sceneggiatore e scrittore, Oscar del cinema del 1963; 13 laboratori artistici dislocati dal Nord al Sud d'Italia, specializzati nelle diverse materie che avrebbero dato corpo tridimensionale alla rappresentazione: legno, resine, tessuti, pittura, cartapesta, ceramica, vetro, etc.   
Il testo medievale di Gregorio da Catino fu riadattato in dodici scene fondamentali dai curatori scientifici, e quindi tradotto in poesia da Ennio De Concini. Questo testo, recitato dal grande attore Walter Maestosi (celebre la sua incisione della Divina Commedia), accompagna il visitatore attraverso il museo: dodici microfoni con un audio molto controllato si azionano progressivamente, componendo un tessuto di suoni, simile ad un coro di voci sussurrate, in preghiera.