---
datePublished: '2016-08-19T16:30:51.346Z'
sourcePath: _posts/2016-05-23-museo-dellabbazia-di-farfa.md
author: []
via: {}
dateModified: '2016-08-19T16:30:50.670Z'
title: Museo dell’Abbazia di Farfa
publisher: {}
description: >-
  Il progetto del Museo archeologico dell’Abbazia di Farfa, uno dei complessi
  monumentali più importanti - sotto il profilo storico-artistico – dell’Italia
  centrale, è stato un esempio di incontro tra architettura e teatro.
starred: false
inFeed: true
hasPage: false
inNav: false
_type: MediaObject

---
# Museo dell'Abbazia di Farfa

## Allestimento e progetto museografico del museo storico-archeologico dell'Abbazia di Farfa
![](https://the-grid-user-content.s3-us-west-2.amazonaws.com/5aa3b93c-b566-4a2e-8692-80f50a459308.jpg)

Il progetto del Museo archeologico dell'Abbazia di Farfa, uno dei complessi monumentali più importanti - sotto il profilo storico-artistico -- dell'Italia centrale, è stato un esempio di incontro tra architettura e teatro.

Il Museo doveva occupare una manica del convento restaurato, esponendo un patrimonio altomedievale (V-XII sec.) di grandissimo valore, ma molto esiguo: pochi frammenti ceramici, vitrei, metallici, qualche elemento lapideo di grandi dimensioni e un preziosissimo cofanetto amalfitano in avorio del XII-XIII secolo.
![](https://the-grid-user-content.s3-us-west-2.amazonaws.com/6afb0e63-124f-41d5-8732-3e971ba6d31e.jpg)

La prima scelta, architettonica, fu di occupare lo spazio della manica conventuale centralmente, per stabilire un rapporto moto intimo tra visitatore e patrimonio. A tale scopo fu realizzato un unico volume trasparente, con uno sviluppo di 24 metri, e larghezza di 70 centimetri, la cui altezza fu determinata in armonia con l'architettura antica, fermandosi all'imposta delle volte a crociera della copertura.
![](https://the-grid-user-content.s3-us-west-2.amazonaws.com/945a6761-af18-405f-b499-5dcaf5867c4b.jpg)
![](https://the-grid-user-content.s3-us-west-2.amazonaws.com/07e0e22d-2f19-4ceb-ae01-41f3ebc130d3.jpg)

Il volume conteneva anche tutti gli elementi impiantistici - che correvano sotto il volume - in un apposito vano senza disturbare l'architettura del complesso monumentale: la linea continua consentì, una volta allestito il museo, di procedere all'illuminazione puntuale del patrimonio e della scenografia, con apposite calibrature sui singoli elementi.
![](https://the-grid-user-content.s3-us-west-2.amazonaws.com/70a25f71-e630-4ff1-ac8e-bc5b6700945a.jpg)

L'ambiente della manica conventuale fu oscurato e le pareti furono rivestite di stoffa nera, con l'obiettivo di dare maggior risalto a ciò che la vetrina avrebbe esposto. Si scelse quindi di contestualizzare lo scarno patrimonio in un racconto, storico e immaginifico allo stesso tempo, della storia dell'Abbazia, sulla base del Chronicon Farfense scritto dal monaco Gregorio da Catino sul finire dell'XI secolo. Il lungo volume in vetro diventava così la traduzione di un grande libro dispiegato, un racconto costruito, come una scenografia, sui passi del visitatore. ![](https://the-grid-user-content.s3-us-west-2.amazonaws.com/4011b4bd-0335-4cd5-a9b9-4aaa4fc87971.jpg)
![](https://the-grid-user-content.s3-us-west-2.amazonaws.com/42beec3a-dcce-46d2-b181-a056a74b3f82.jpg)
![](https://the-grid-user-content.s3-us-west-2.amazonaws.com/38094b92-75c3-4859-8fbf-2953bce44408.jpg)

La necessità di tradurre e rappresentare l'antico testo ha motivato i progettisti a chiamare alla realizzazione dell'allestimento figure tutte provenienti dal mondo del teatro: Emanuele Luzzati (insieme al suo collaboratore Guido Fiorato), scenografo e illustratore di chiara fama, "Grande Ufficiale della Repubblica" nel 2001 per i suoi meriti artistici, Ennio De Concini, sceneggiatore e scrittore, Oscar del cinema del 1963; 13 laboratori artistici dislocati dal Nord al Sud d'Italia, specializzati nelle diverse materie che avrebbero dato corpo tridimensionale alla rappresentazione: legno, resine, tessuti, pittura, cartapesta, ceramica, vetro, etc. ![](https://the-grid-user-content.s3-us-west-2.amazonaws.com/21dd2f27-f26d-41e6-bfdd-0f519adcafc5.jpg)
![](https://the-grid-user-content.s3-us-west-2.amazonaws.com/39984aba-1f10-4eaf-9b5f-421103d95858.jpg)

Il testo medievale di Gregorio da Catino fu riadattato in dodici scene fondamentali dai curatori scientifici, e quindi tradotto in poesia da Ennio De Concini. Questo testo, recitato dal grande attore Walter Maestosi (celebre la sua incisione della Divina Commedia), accompagna il visitatore attraverso il museo: dodici microfoni con un audio molto controllato si azionano progressivamente, componendo un tessuto di suoni, simile ad un coro di voci sussurrate, in preghiera.
![](https://the-grid-user-content.s3-us-west-2.amazonaws.com/dc681c58-ef9a-4169-a68c-c68036ea7f1a.jpg)
![](https://the-grid-user-content.s3-us-west-2.amazonaws.com/b0c94030-0681-4189-890e-ba8ce2e57d0f.jpg)